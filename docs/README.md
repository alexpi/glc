# Γενικές πληροφορίες διαχείρισης

To σύστημα διαχείρισης περιεχομένου του site σας είναι το Kirby. Είναι ευέλικτο και εύκολο στη χρήση, και πιστεύουμε ότι δεν θα συναντήσετε προβλήματα. Σε αυτό τον οδηγό, περιγράφουμε πως να εκτελέσετε τις πιο βασικές λειτουργίες του συστήματος. Αν έχετε απορίες ή προβλήματα, επικοινωνήστε μαζί μας. Άν θέλετε να μάθετε περισσότερα για το σύστημα, επισκεφτείτε την σελίδα του [Kirby](https://getkirby.com) (Αγγλικά).

## Είσοδος στο σύστημα

Για να συνδεθείτε στο σύστημα διαχείρισης του site σας, επισκεφθείτε τη διεύθυνση https://glcandpartners.gr/panel
Στη σελίδα login εισάγετε το email και το password που σας δώσαμε. Μετά από το login θα βρεθείτε στην κεντρική σελίδα διαχείρισης του site. Αν επιθυμείτε, μπορείτε να αλλάξετε τα στοιχεία σας μέσω του κεντρικού μενού (δείτε την ενότητα [Μπάρα στο πάνω μέρος του panel](#Μπάρα-στο-πάνω-μέρος-του-panel)), και επιλέγοντας Your account. Εκεί, πατώντας στο κουμπί settings κάτω απο το όνομα του χρήστη, έχετε μια σειρά απο επιλογές αλλαγής των στοιχείων σας.

## Μπάρα στο πάνω μέρος του panel

![menu](/img/menu.jpg)

Στην μπάρα που βρίσκεται στο πάνω μέρος της οθόνης, υπάρχει το κεντρικό μενού, ένας ή μια σειρά απο συνδέσμους (breadcrumbs) που δείχνουν την σελίδα που βρίσκεστε, και τέλος το κουμπί αναζήτησης.
Στην ίδια αυτή μπάρα, υπάρχει το κουμπί αναζήτησης, το οποίο σας δίνει την δυνατότητα να μεταβείτε γρήγορα στο σημείο του panel που ψάχνετε.

Το κεντρικό μενού περιέχει τις επιλογές:
- Site: Η κεντρική προβολή του συστήματος
- Users: Οι χρήστες του συστήματος
- Settings: Ρυθμίσεις για το site
- Your account: Ρυθμίσεις του λογαριασμού σας
- Logout: Έξοδος απο το σύστημα

## Λίστα σελίδων

![pages](/img/pages.jpg)

Όταν έχουμε λίστες από σελίδες, κάθε σελίδα αντιπροσωπεύεται από μιά μπάρα που από αριστερά προς τα δεξιά περιλαμβάνει, ένα εικονίδιο drag & drop για την αλλαγή της σειράς των σελίδων (εμφανίζεται όταν τοποθετήσετε το ποντίκι πάνω στη μπάρα), μια αντιπροσωπευτική εικόνα (αν αυτή η σελίδα περιέχει εικόνες), το όνομα της σελίδας, ένα κυκλικό εικονίδιο που περιγράφει την κατάσταση της σελίδας, και ένα κουμπί με εικονίδιο τρεις βούλες το οποίο δίνει κάποιες επιλογές (κουμπί options) για την σελίδα.

Πατώντας πάνω σε οποιαδήποτε σελίδα μπορείτε να επεξεργαστείτε το περιεχόμενο της. Όταν κάνετε τις προσθήκες και αλλαγές σας, στο κάτω μέρος της οθόνης θα εμφανιστεί μία μπάρα με τις επιλογές για σώσιμο ή αναίρεση των αλλαγών.

Με το πάτημα του κουμπιού options, έχετε τις επιλογές:

![page options](/img/page-options.jpg)

- Open: Άνοιγμα της σελίδας online
- Rename: Μετονομασία
- Duplicate: Αντιγραφή της σελίδας με τα ίδια στοιχεία
- Change URL: Αλλαγή URL (διεύθυνσης της σελίδας)
- Change status: Αλλαγή της κατάστασης:
  - Draft: Σε αυτή την κατάσταση η σελίδα είναι προσχέδιο και δεν εμφανίζεται στο site
  - Unlisted: Η σελίδα είναι προσβάσιμη σε όσους γνωρίζουν το url της, ή προγραμματικά
  - Public: Η σελίδα είναι ορατή στο site
- Change position: Αλλαγή θέσης: Αλλαγή στην σειρά που θα εμφανιστεί η σελίδα (ίδιο αποτέλεσμα με το drag & drop των σελίδων)
- Change template: Αλλαγή template: Αυτή η δυνατότητα είναι ενεργοποιημένη αν έχουμε δώσει την δυνατότητα αλλαγής της μορφής μιας σελίδας (layout) μεταξύ κάποιον επιλογών
- Delete: Διαγραφή

## Σελίδες

![top part](/img/top.jpg)

Στο πάνω μέρος μιας σελίδας έχουμε τον τίτλο της, τον οποίον μπορείτε να επεξεργαστείτε. Στο αναδυόμενο παράθυρο που ανοίγει, βάζετε τον τίτλο της σελίδας και τη διεύθυνση της (URL appendix). Κάποιες σελίδες δεν πρέπει να αλλάζουν διεύθυνση οπότε έχουμε κλειδωμένη αυτή την δυνατότητα. Όταν μια σελίδα είναι μέρος μιάς ομάδας σελίδων του ίδιου τύπου, π.χ projects, πάνω δεξιά έχει δύο βελάκια για την μετάβαση στις προηγούμενες/επόμενες σελίδες.

Κάτω από τον τίτλο έχουμε τις επιλογές:
- Open: Ανοίγει την σελίδα online
- Κατάσταση: Εδώ έχουμε τις ίδιες επιλογές κατάστασης της σελίδας, όπως περιγράψαμε στην ενότητα [λίστες σελίδων](#Λίστα-σελίδων).
- Settings: Εδώ έχουμε τις ίδιες επιλογές με το κουμπί options που εμφανίζεται στις λίστες σελίδων

Παρακάτω θα βρείτε τα στοιχεία που απαρτίζουν το περιεχόμενο μιας σελίδας, τα οποία διαφέρουν ανάλογα με τον τύπο της σελίδας.

### Καρτέλες (tabs)

![tabs](/img/tabs.jpg)

Όταν μία σελίδα έχει πολλές πληροφορίες, για την καλύτερη ομαδοποίηση και αναγνωσιμότητα του περιεχομένου, την χωρίζουμε σε καρτέλες. Πατώντας πάνω στην καρτέλα μπορείτε να επεξεργαστείτε το σχετικό περιεχόμενο.

### Εικόνες / φωτογραφίες

![image](/img/image.jpg)

Όπου υπάρχουν εικόνες, πατώντας πάνω τους μπορείτε να δείτε πληροφορίες σχετικά με αυτές καθώς και να τις επεξεργαστείτε. Στο πάνω μέρος της προβολής μιας εικόνας υπάρχει μια επισκόπηση (preview) της φωτογραφίας και κάποιες πληροφορίες σχετικά με αυτή.

Στο κάτω μέρος υπάρχουν:
- Το όνομα του αρχείου της εικόνας, το οποίο μπορείτε να αλλάξετε ("photo-title.jpg" στην παραπάνω εικόνα)
- Open: Κουμπί για άνοιγμα της εικόνας σε νέο tab
- Settings: Μενού με επιλογές για την μετονομασία της εικόνας, αντικατάσταση της με άλλο αρχείο, και διαγραφή
- Alternative text: Περιγραφή της εικόνας. Αυτή η περιγραφή εξυπηρετεί τα άτομα με προβλήματα όρασης με το να τους διαβαστεί αυτή η πληροφορία από κάποιο πρόγραμμα ανάγνωσης οθόνης (screen reader).

Μπορείτε να αλλάξετε την σειρά εμφάνισης των φωτογραφιών, τοποθετώντας τον δείκτη του ποντικιού πάνω στην εικόνα (hover), μετά στο εικονίδιο με τα έξι μικρά τετράγωνα και τέλος τραβώντας (drag & drop) την εικόνα στη θέση που θέλετε.

### Πεδία Structure

![structure](/img/structure.jpg)

Αυτός ο τύπος πεδίου εμφανίζεται συχνά στο panel, οπότε θα κάνουμε μια περιγραφή του εδώ. Το structure είναι ένα πεδίο σαν λίστα ή πίνακας με πληροφορίες. Στην κανονική του προβολή παρουσιάζεται σαν πίνακας με σειρές και στήλες. Με το κουμπί add μπορείτε να προσθέσετε σειρές. Κάνοντας click πάνω σε μία σειρά, μπορείτε να επεξεργαστείτε τις πληροφορίες της. Στην προβολή επεξεργασίας μιας σειράς πέρα από τα πεδία που μπορείτε να επεξεργαστείτε, εμφανίζονται τα κουμπιά επικύρωσης (ok), ακύρωσης (cancel) και ένα στοιχείο σελιδοποίησης (pagination) που σας επιτρέπει να πάτε εύκολα μπρος-πίσω στις σειρές του πίνακα.

# Ειδικές πληροφορίες για το site σας

Σε αυτή την ενότητα θα περιγράψουμε τις λειτουργίες διαχείρισης που σχετίζονται με το site σας ειδικά. Στην κεντρική ενότητα του panel έχουμε 3 tabs, το περιεχόμενο, τις πληροφορίες και τα metatags.

## Περιεχόμενο

![content](/img/content.jpg)

Στο περιεχόμενο βλέπουμε πρώτα τις σελίδες του site. Μπαίνοντας σε κάθε σελίδα μπορείτε να επεξεργαστείτε το περιεχόμενο της, καθώς και τις υποσελίδες που περιέχει. Για παράδειγμα μπαίνοντας στη σελίδα Projects, μπορείτε να επεξεργαστείτε το κείμενο που εμφανίζεται στο πάνω μέρος της σελίδας, καθώς και τα projects που θα εμφανίζονται.

Στην κεντρική σελίδα του panel έχουμε εμφανίσει τα projects και τα objects, για να έχετε άμεση πρόσβαση σε αυτά τα στοιχεία χωρίς να χρειάζεται να μπείτε στην σελίδα που τα περιέχει.

Για να προσθέσετε ένα αντικείμενο (project ή object), κάνετε add στην ενότητα projects/objects '(προσχέδια)'. 
Όταν το αντικείμενο είναι έτοιμο, μπορείτε να του αλλάξετε την κατάσταση σε published για να εμφανιστεί στο site.

## Πληροφορίες

![info](/img/info.jpg)

Εδώ μπορείτε να επεξεργαστείτε τις γενικές πληροφορίες του site.

## Metatags

![metatags](/img/metatags.jpg)

Εδώ έχουμε την εικόνα που θα εμφανίζεται όταν το site μοιράζεται στα social media.

## Projects/Αντικείμενα

![project](/img/project.jpg)

Στο πάνω μέρος της σελίδας μπορείτε να επεξεργαστείτε τις γενικές πληροφορίες του αντικειμένου. Η φωτογραφία είναι αυτή που θα φαίνεται στη λίστα με τα projects/αντικείμενα στο site. Για να πετύχουμε την ασύμμετρη διάταξη (layout), καλό είναι οι φωτογραφίες που επιλέγετε σε αυτό το σημείο να έχουν διάφορες αναλογίες πλευρών (portrait, landscape, διαφορετικά μήκη/πλάτη).

Στο πεδίο 'Είδος' εισάγετε το είδος/κατηγορία που ανήκει το αντικείμενο. Εισάγοντας τα πρώτα γράμματα, εμφανίζεται λίστα με τα είδη που έχετε εισάγει προηγουμένως.

Στην ενότητα 'περιεχόμενο' μπορείτε να χτίσετε το κύριο μέρος της σελίδας, χρησιμοποιώντας κάποια αντικείμενα που σας έχουμε δώσει. Αυτά είναι τα Image, Text και Gallery, τα οποία μπορείτε να προσθέσετε πατώντας το κουμπί με εικονίδιο τις τρεις βούλες, το οποίο βρίσκεται πάνω δεξιά.

Αφού προσθέσετε κάποια αντικείμενα, μπορείτε να τα επεξεργαστείτε πατώντας πάνω τους, και επιλέγοντας μεταξύ των κουμπιών:

![blocks menu](/img/blocks-menu.jpg)

- Επεξεργασία: Ανοίγει ένα μενού από δεξιά, το οποίο περιέχει τα στοιχεία που μπορείτε να επεξεργαστείτε για το αντικείμενο (θα αναλυθούν παρακάτω)
- Προσθήκη αντικειμένου μετά από το επιλεγμένο
- Διαγραφή αντικειμένου
- Μενού με τις εξής επιλογές:
   - Insert before: Εισαγωγή αντικειμένου πριν το τρέχων
   - Insert after: Εισαγωγή αντικειμένου μετά το τρέχων
   - Edit: Επεξεργασία
   - Change type: Αλλαγή τύπου (όπου επιτρέπεται)
   - Hide: Κρύψιμο/εμφάνιση αντικειμένου
   - Duplicate: Αντιγραφή
   - Delete: Διαγραφή
- Αλλαγή θέσης αντικειμένου με drag & drop

Στην περίπτωση των εικόνων, μπορείτε να κάνετε διπλό κλικ για να ανοίξει το μενού με τις επιλογές.

### Image

![block image](/img/block-image.jpg)

Αυτό το πεδίο επιτρέπει την εισαγωγή μιας εικόνας, και έχει τις εξής επιλογές:

- Image: Επιλογή της εικόνας με upload ή επιλογή εικόνας που έχετε ήδη ανεβάσει σε αυτή τη σελίδα.
- Alternative text: Ισχύει το ίδιο που περιγράψαμε στην ενότητα [εικόνες/φωτογραφίες](#Εικόνες-φωτογραφίες).
- Caption: Λεζάντα για την εικόνα
- Image width: Επιλογή μεγέθους που θα εμφανίζεται η εικόνα

### Gallery

![block gallery](/img/block-gallery.jpg)

Εδώ μπορείτε να βάλετε μια σειρά από φωτογραφίες οι οποίες θα εμφανίζονται σαν πλέγμα (grid) με δύο στήλες στη σελίδα. Μπορείτε όπως πάντα να κάνετε click στην εικόνα για να επεξεργαστείτε τις πληροφορίες της.

### Text

![block text](/img/block-text.jpg)

Αυτό είναι ένα απλό πεδίο κειμένου το οποίο μπορείτε να εισάγετε ανάμεσα στις εικόνες και τα galleries. Με την επιλογή κομματιών του κειμένου, εμφανίζεται ένα μικρό μενού που σας δίνει κάποια εργαλεία μορφοποίησης.

## Office

![office](/img/office.jpg)

Εδώ μπορείτε να επεξεργαστείτε τις πληροφορίες που εμφανίζονται στην σελίδα office. Υπάρχουν κάποια πεδία εισαγωγής κειμένου, μια φωτογραφία του γραφείου, και τα πεδία structure 'υπηρεσίες' και 'ομάδα'. 
